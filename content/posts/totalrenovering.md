---
date: 2021-01-17T10:38:50.000+00:00
hero_image: "/content/images/sarah-dorweiler-9Z1KRIfpBTM-unsplash.jpg"
title: Totalrenovering av båt
public: true

---
## **Båten – En Skibsplast 520, i mycket dåligt skick.**

Årsmodell, möjligen 1969. Motorn visade sig efter efterforskningar vara från det året.

All inredning dokumenterades och forslades sen direkt till återvinningscentralen – det enda som var användbart var styrpulpet, ratt och vissa beslag till stolarna.

<image-gallery>

![](/content/images/skarmavbild-2021-01-18-kl-17-15-41.png)

![](/content/images/skarmavbild-2021-01-18-kl-18-00-37.png)

![](/content/images/skarmavbild-2021-01-18-kl-17-16-19.png)

![](/content/images/skarmavbild-2021-01-18-kl-17-16-43.png)

</image-gallery>

## **Skrovet**

Skrovet är rensat invändigt, tvättat, torkat och ommålat. - Trick för att få bort klistrad skrovmattasom vanligt i fören:

* Dränk trasor i limborttagning eller bensin - Använd mask och hantera trasorna ansvarsfullt!
* Lägg dem över områden med gammalt lim, det håller fukten där den skall vara istället för i botten på båten.
* Låt verka, kontrollera då och då om limmet har löst sig - då är det dags att skrapa.
* Jag använde neodynmagneter för att hålla fast dem. Parvis på trasan på insidan och utsidan av skrovet. Det håller fast trasan. Inga dyra grejor, finns på Clas Ohlson.

<image-gallery>

![](/content/images/skarmavbild-2021-01-18-kl-17-18-01.png)

![](/content/images/skarmavbild-2021-01-18-kl-17-18-11.png)

![](/content/images/skarmavbild-2021-01-18-kl-17-18-44.png)

![](/content/images/skarmavbild-2021-01-18-kl-17-18-55.png)

![](/content/images/skarmavbild-2021-01-18-kl-17-19-07.png)

![](/content/images/skarmavbild-2021-01-18-kl-17-19-44.png)

</image-gallery>

## **Stolar och soffa**

Stolar och soffa är byggda från grunden, med orginalen som förlaga.

* Nya plattor.
* Nytt skumgummi - satsa på ganska bra kvalitet, så blir det mindre träsmak.
* Ny vinyl och matchande kederlist.

Resultatet har en doft av stora amerikanska bilar från 60-talet, fast det sitter i en rätt liten båt.

<image-gallery>

![](/content/images/skarmavbild-2021-01-18-kl-18-03-03.png)

![](/content/images/skarmavbild-2021-01-18-kl-18-03-13.png)

![](/content/images/skarmavbild-2021-01-18-kl-18-03-21.png)

![](/content/images/skarmavbild-2021-01-18-kl-18-03-45.png)

![](/content/images/skarmavbild-2021-01-18-kl-18-03-56.png)

![](/content/images/skarmavbild-2021-01-18-kl-18-04-14.png)

</image-gallery>

## **Paneler**

Panelerna är nytillverkade med vinylklädsel som originalet, men med en lite modernare design och skumgummistoppninig för ett mjukare intryck.

Extra kraftig panel på styrbordssidan, för att säkerställa en robust montering av gasreglaget.

<image-gallery>

![](/content/images/skarmavbild-2021-01-18-kl-18-07-15.png)

![](/content/images/skarmavbild-2021-01-18-kl-18-07-26.png)

![](/content/images/skarmavbild-2021-01-18-kl-18-07-34.png)

![](/content/images/skarmavbild-2021-01-18-kl-18-07-42.png)

</image-gallery>

## **Elsystem**

Elsystemet var sporadiskt och hade, som resultat av några utvidgningar, sladdar lite här och där.

Det är ersatt med en ny dragning baserad på ett uttänkt elschema.

Extra sladdar är dragna där man kan tänka sig att nya förbrukare kommer att dyka upp.

Alla sladdar är nu dolda bakom paneler, med undantag av de sista centimetrarna till den nya torkamotorn.

<image-gallery>

![](/content/images/skarmavbild-2021-01-18-kl-18-10-04.png)

![](/content/images/skarmavbild-2021-01-18-kl-18-10-14.png)

![](/content/images/skarmavbild-2021-01-18-kl-18-10-24.png)

![](/content/images/skarmavbild-2021-01-18-kl-18-10-33.png)

![](/content/images/skarmavbild-2021-01-18-kl-18-10-48.png)

![](/content/images/skarmavbild-2021-01-18-kl-18-10-56.png)

</image-gallery>

## Styrpulpeten

Styrpulpeten var inte alltför tokig, bara lite ruffig.

Den är tillputsad och målad på insidan.

Originalets klistrade träimitation är ersatt med en klädd panel med plats för instrument.

Tanken var att få ett snyggare utseende men att hålla pulpeten ren från modernare inslag. Manöverpanelen för lanternor, belysning etc. har därför placerats på sidopanelen.

<image-gallery>

![](/content/images/skarmavbild-2021-01-18-kl-18-12-55.png)

![](/content/images/skarmavbild-2021-01-18-kl-18-13-07.png)

![](/content/images/skarmavbild-2021-01-18-kl-18-13-16.png)

![](/content/images/skarmavbild-2021-01-18-kl-18-13-24.png)

</image-gallery>

## Kapellet

Kapellet är nytillverkat och alla öljettvred är utbytta. Lite modifikationer är gjorda i förhållande till originalkapellet.

* Bakruta adderad.
* Knytbanden till att hålla uppe bakstycket är ersatta av rejäla band med kardborrefästning
* Knytbanden för att hålla fast kapellbågarna är ersatta av hela kanaler som försluts och öppnas med kardborreband, för enkel montering av kapellet.
* Kapellbågarna är klädda med samma tyg som kapellet.

<image-gallery>

![](/content/images/skarmavbild-2021-01-18-kl-18-15-17.png)

![](/content/images/skarmavbild-2021-01-18-kl-18-15-27.png)

![](/content/images/skarmavbild-2021-01-18-kl-18-15-35.png)

![](/content/images/skarmavbild-2021-01-18-kl-18-15-43.png)

</image-gallery>

## Dynor

Originaldynorna hade mer eller mindre gått i upplösning och föll isär när de lyftes.

Nya dynor tillverkade, med rejält skumgummi och ordentlig dynväv.

<image-gallery>

![](/content/images/skarmavbild-2021-01-18-kl-18-16-56.png)

</image-gallery>

Alla båtar är dessbättre inte i så dåligt skick som vårt exempel. Vi vill dock visa att det går att få skräckexempel presentabla. Här var all inredning fuktskadad och sönder.

För dig som kund är det troligtvis bara delar av exemplet som är relevanta.

Vill du göra vissa delar själv? Absolut, du väljer alltid vilken nivå du vill ha av oss.

<image-gallery>

![](/content/images/skarmavbild-2021-01-18-kl-18-18-30.png)

![](/content/images/skarmavbild-2021-01-18-kl-18-18-38.png)

![](/content/images/skarmavbild-2021-01-18-kl-18-18-47.png)

</image-gallery>